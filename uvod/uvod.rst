============================
Úvod
============================

.. |_| unicode:: 0xA0
   :trim:

Svět okolo nás na lidstvo vždy působil oslňujícím dojmem. V současné době se však lidé snaží ve velké míře proniknout do mikrosvěta a nejzákladnějším nástrojem pro poznávání mikrosvěta je mikroskop.

Vzpomněl jsem si, že jsem před několika lety dostal starší, ale funkční mikroskop. Rád jsem pozoroval, jak vypadají ve velkém zvětšení různé běžné věci (lidský vlas, listy rostlin a podobně).  

Dnešní doba umožňuje rozsáhlejší, podrobnější dokumentaci a to prostřednictvím digitalizace. Toto mě dovedlo k myšlence zkombinovat fascinující svět mikrosvěta a technický pokrok. V |_|  profesionálních laboratořích se již používají digitální mikroskopy. Jedná se o velice složité a |_| drahé přístroje běžnému člověku těžko dostupné. 

V této práci jsem se pokoušel zjistit, jestli je možno v amatérských podmínkách z cenově dostupných součástek vytvořit digitální mikroskop k použití například ve školní laboratoři.

Při realizaci jsem kromě zmíněného mikroskopu použil i můj oblíbený mikropočítač Raspberry Pi a kamerový modul Pi camera.

Výsledné mikroskopové obrazy posuzuji z hlediska informatického nikoliv biologického.
